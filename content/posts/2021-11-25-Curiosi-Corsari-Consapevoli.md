---
date: 2021-11-25T16:54:18+01:00
updated: 2021-11-25T23:37:22+01:00
tags: philosophy
permalink: /cfz/
redirect_from: [/corsari/,/curiosi-corsari-consapevoli/,/zattere/]
location: Ca’ Foscari Zattere
toc: false
image: /zattere.jpg
description: |
  Cronache da una vita collettiva, ondeggiante in un Universo confuso ma magico.
excerpt: |
  Il muto respiro dei libri penetra l’atmosfera della maestosa soffitta in cui il nostro pensiero fluttua, impregnandosi per osmosi di una sublime curiosità alla quale neppur nolenti sapremmo sfuggire. Non è vero, nota Margherita, in realtà le sfuggiamo troppo spesso: la nostra cupidigia gnoseologica non è stabile, ma un continuo oscillare, o meglio un vibrare, poiché siamo perennemente tesi nel desiderio di conoscenza che riconosciamo essere insaziabile.
---
<figure><picture>
  <img src='{{ image }}' alt='Foto davanti a Zattere in una mattina di acqua alta'>
  <figcaption>21 giugno 2021. Una mattina di acqua alta davanti a Zattere</figcaption>
</picture></figure>

Il muto respiro dei libri penetra l’atmosfera della maestosa soffitta in cui il nostro pensiero fluttua, impregnandosi per osmosi di una sublime curiosità alla quale neppur nolenti sapremmo sfuggire. Non è vero, nota Margherita, in realtà le sfuggiamo troppo spesso: la nostra cupidigia gnoseologica non è stabile, ma un continuo oscillare, o meglio un vibrare, poiché siamo perennemente tesi nel desiderio di conoscenza che riconosciamo essere insaziabile.

[Zattere] così galleggia, trasportando i propri Curiosi Corsari verso la remota bramata Consapevolezza di ciò che sono e dell’Universo in cui abitano. A differenza dei nostri complementari complici che abitano l’[aula verde] a qualche centinaio di chilometri da qui, se rimanessimo bloccati qui non ce ne accorgeremmo: il nostro corale peregrinare intellettuale va ben oltre la contingenza fisica in cui siamo intrappolati. Sogniamo della vita così intensamente da dimenticare che stiamo vivendo e  
nel momento in cui un’esigenza fisiologica ci riporta alla realtà, costringendoci a muoverci verso la toilette, finalmente possiamo accorgerci della bellezza che ci circonda.

Siamo Belli, belli e forti della nostra ignoranza non indolente, armata fino ai denti di un desiderio di scoperta e speranza, siamo e non sono, perché non ci preoccupiamo di cosa voglio ma di cosa vogliamo. Viviamo e studiamo e viviamo riscaldati dal respiro muto dei libri, in una mutuale ricerca della Consapevolezza, quella dannata, che—fatta eccezione per Giulio e Salvatore residenti in Campo Santa Margherita sopra il Fontego urlate <q>CUMPÀ</q> sotto la loro finestra e vi accoglieranno ben lieti di spiegarvi perché sono un’eccezione (parleranno di neuroscienza e biologia e DARWIN, *ermeneuticamente parlando*)—dannatissima, dicevamo, più cerchiamo e meno troviamo.

<figure><picture>
  <img src='/zattere-in.jpg' alt='Foto all’interno di Zattere'>
  <figcaption>Unica foto in mio possesso—di bellezza discutibile—dell’interno di Zattere</figcaption>
</picture></figure>

Reciprocamente ci stimoliamo scontrandoci in agguerrite rispettose conversazioni che raramente non mutano in metafisiche e riescono a concludersi entro poche decine di minuti. Ci nutriamo ~~di Relazioni e di Spritz~~ di Spritz e di Relazioni, che esordiscono ma non si limitano ad un incontro fortuito, ah ciao tu sei l’amico del coinquilino di Genoveffa ci siamo beccati due sere fa al Morion, ma si intrecciano e si ritrovano continuamente, infittendo sempre di più il tessuto di quel caldo maglione che Venezia indossa quando si colora di vita.

Non trascorriamo le nostre intere giornate a studiare, ma quello che studiamo ci accompagna secondo per secondo minuto per minuto nella nostra vita e non esiste un antidoto per guarirci dal *philosophical thinkering*, cous cous con Aristotele, colazione con Marx, tisana con Kuhn e un paio di Negroni naturalmente con Pasolini. Proprio lui, lo renderemmo fiero, il [Corsaro Capo](https://it.wikipedia.org/wiki/Scritti_Corsari '“Scritti Corsari„ su Wikipedia'), rifiutando e fuggendo dall’<q><a href='https://open.spotify.com/playlist/3899lrB2INxyfb6Tjv5bH7?si=9b58a88c787d4973' target='_blank' title='“Edonismo pragmatico„ su Spotify'>edonismo pragmatico</a></q>, aspirando alla Curiosa Consapevolezza di chi intende Conoscere senza secondi fini.

Non siamo pirati, ma Corsari: deprediamo le navi dei vigliacchi egoisti indifferenti sventolando la nostra bandiera del pluralismo costruito con l’impegno, la dedizione, lo studio, l’amore—inutile proseguire la lista di sostantivi tremendamente <i lang='fr'>cliché</i>, seppur funzionali a questo anelito dialettico di positività e <i lang='en'>wholesomeness</i>.

Sogniamo e dialoghiamo e dialogando esploriamo ed esplorando inciampiamo e inciampando cambiamo idea ma cambiando idea siamo sempre gioiosi di essere noi, una inarrestabile ciurma che fa delle individuali finitezza e insufficienza la propria più grande e imbattibile forza da Curiosi Corsari Consapevoli—~~nel mar dei Sargassi~~ nella laguna veneta ~~sopra una zattera fatta di assi~~ dentro a Zattere come dei matti.

<figure><picture>
  <img src='/zattere-terri.jpg' alt='Una foto di Terri che sorride dalla sua postazione di studio a Zattere' title='Terri nella sua favolosa postazione di studio a Zattere'>
  <figcaption>Nel frattempo Marghe è andata via e andando a salutare Terri l’ho sfruttata come modella per mostrare la postazione studio standard a Zattere (gran bell’astuccio)</figcaption>
</picture></figure>

<br>

---

<br>

Ho genuinamente sofferto l’abbandono del mio tanto amato [Poli],  
ho fortemente dubitato e continuo meno frequentemente a dubitare della mia scelta,  
ho dovuto aspettare due anni prima di trovare la forza ed il coraggio di diventare orgoglioso e soddisfatto di essere qui, studiare questo, con queste persone.  
Devo ringraziare di cuore la dolce Margherita, a cui tornando dal bagno ho detto <q>è bellissimo. È bellissimo vederci qui, insieme</q>, per aver saputo rispondere: <q>avevi scritto la stessa cosa per il Politecnico</q>, facendomi rendere conto che <q>è il momento di scrivere la versione veneziana de <cite><a href='/avanguardia' target='_blank' title='L’Avanguardia'>L’Avanguardia</a></cite></q> (tendo ad arrogarmi diritti platonici, mettendo in bocca di altri quello che voglio dire io, ma non in questo caso).  
È difficile raccontare in modo astratto romanzato pressoché vaneggiante il *feeling* dell’essere a Zattere a studiare senza aggiungere qualche paragrafo sul [PISE], il più vituperato corso di laurea a Ca’ Foscari, nonché [la mia facoltà](/ora#studiando 'Quello che sto studiando ora'); a tempo debito (magari post-lauream, se ci arriveremo), con la giusta ispirazione, pubblicherò anche la mia filosofia sull’approccio a questo corso particolare ma favoloso—se preso per il verso giusto.

<figure><picture>
  <a href='https://tmi.pics/p/tommi/351702549995808759' target='_blank' title='Guarda su TMI Pics'><img src='https://tmi.pics/storage/m/_v2/342068457308819456/2a69c66ec-4b94d5/UnsmKc4snKlI/nZpQcBfpcBGGnS0349Xkz364QQpxC7AbC2M1ouT0.jpg' alt='Foto in silhouette di un tipo che si gira una sigaretta all’uscita di Zattere mentre piove con il sole'></a>
  <figcaption>7 ottobre 2021. Un tipo si gira una sigaretta all’uscita di Zattere, mentre piove con il sole</figcaption>
</picture></figure>

<figure><picture>
  <img src='/zattere-chiara.jpg' alt='Foto i Chiara che si copre gli occhi con lo sfondo di un tramonto a Zattere'>
  <figcaption>23 novembre 2021. Chiara succube della mia <i lang='en'>overwhelmingness</i> si perde un favoloso tramonto da Zattere</figcaption>
</picture></figure>

[Zattere]: https://www.unive.it/cfz 'Ca’ Foscari Zattere - Cultural Flow Zone'
[aula verde]: /avanguardia 'L’Avanguardia'
[Poli]: https://polito.it 'Politecnico di Torino'
[PISE]: https://unive.it/pise 'Philosophy, International Studies and Economics - Ca’ Foscari'
