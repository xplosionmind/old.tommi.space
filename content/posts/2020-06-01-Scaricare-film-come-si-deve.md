---
date: 2020-06-01
updated: 2021-03-12T11:43:17+01:00
layout: jam
title: Scaricare film, come si deve
permalink: /scaricare-film/
toc: true
image: https://crops.giga.de/1e/b5/dd/dbf063aee9a3e3f9e2a21ba6bd_YyAxMjAzeDY3NyszOCsyMgJyZSAxMDAwIDU2MwMxNWQwYTllOWFiYg==.jpg
redirect_from: [/scaricare-un-film/,/film-download/,/download-film/,/download-serie/,/serie-download/,/scaricare-serie/,/movie-download/,/download-movie/,/torrent/]
---
## Premessa

Questo articolo contiene le istruzioni step-by-step per scaricare contenuti multimediali online. Se avessi bisogno di aiuto [scrivimi](mailto:surfing@tommi.space 'Scrivimi un’email')

<div class='yellow box'>
	<b>Nota</b>: queste istruzioni vanno eseguite da computer, da telefono è molto più complicato e noioso, per cui conviene scaricare il film da computer e poi trasferirlo su telefono con il cloud o via cavo.
</div>

<br>

## Scaricare VLC

Non è fondamentale, ma soprattutto nel caso in cui si desideri vedere un film mentre ancora si sta scaricando, consiglio fortemente di usare [VLC](https://www.videolan.org/vlc/ 'VLC official website'), il riproduttore multimediale più diffuso al mondo. Permette anche di gestire al meglio i sottotitoli e ha un sacco di opzioni che potrebbero risparmiarvi un sacco di rotture di scatole in caso di difficoltà. È gratuito e open source.

<br>

## Condivisione peer-to-peer

Per avere un’idea generale di come funziona il download, è necessario afferrare il concetto di condivisione peer-to-peer. Se non hai voglia di capirci qualcosa e ti interessa solo vederti il film, puoi saltare questo passo, ma io te lo sconsiglio: avere una conoscenza sommaria di ciò che avviene dietro le quinte ti può aiutare a evitare problemi a livello di sicurezza e di imprevisti.

Semplificando al massimo, condividere un file con il [protocollo peer-to-peer](https://it.wikipedia.org/wiki/Peer-to-peer 'Peer to peer su Wikipedia') (o “p2p”) significa metterlo in condivisione e trasferirlo ad altri senza doverlo caricare su internet. Il funzionamento di base è molto semplice: ogni computer che sta scaricando un determinato file (un film, nel nostro caso), contemporaneamente invia a tutti gli altri computer la parte che ha già scaricato. In questo modo, non è necessario fare affidamento ad alcun server, cloud o servizio esterno: ogni file viene condiviso fra i computer che mettono a disposizione i dati che hanno già scaricato. Di conseguenza, più persone stanno scaricando quel file, più veloce sarà il download.

Ovviamente, se il file non è presente fisicamente in nessun server su internet, questo è invisibile a meno che non venga condiviso fra singole persone il suo identificatore. Per questo entrano in gioco i **file torrent**. I file torrent sono dei file piccolissimi e leggerissimi, contenenti le informazioni fondamentali riguardo il file in condivisione, come il titolo, le dimensioni e soprattutto, il [**magnet link**](https://it.wikipedia.org/wiki/Schema_Magnet_URI 'Magnet link su Wikipedia'). Un magnet link è una sorta di codice identificativo unico per ogni file che si condivide p2p.

A questo punto, il funzionamento è chiaro: sui siti di condivisione torrent, vengono caricati unicamente i file torrent o i loro magnet link. Così, chi cerca ad esempio un film, si troverà di fronte diverse versioni dello stesso film (con qualità diversa, risoluzione maggiore o minore, divverente lingua audio…) e potrà scegliere quella con più seeders (persone che stanno condividendo il film) in quel momento.

<br>

## Scaricare un torrent client

Per prendere un torrent e cominciare a scaricare un file, il primo passo da fare è scaricare un [torrent client]().

Si tratta di un programma che, preso un file torrent o un magnet link, permette di scaricare il file (film) collegato e, una volta terminato il download, continuare a caricare il file e inviarlo a altri che ancora lo stanno scaricando.

Esistono innumerevoli client torrent differenti, che funzionano praricamente allo stesso modo. Il più semplice e leggero, che io stesso utilizzo, è [qBittorrent](https://www.qbittorrent.org/ 'qBittorrent'), [gratuito e open source](https://it.wikipedia.org/wiki/QBittorrent 'qBittorrent su Wikipedia'). Per scaricarlo, basta andare [qui](https://sourceforge.net/projects/qbittorrent/ 'Download qBittorrent').

Una volta installato qBittorrent, consiglio di aprirlo e, almeno la prima volta, tenerlo aperto durante la procedura. Successivamente, il computer riconoscerà i magnet link e i file torrent e li aprirà direttament con qBittorrent.

<div class='yellow box'>
	<b>NOTA</b>: utilizzando un client torrent, o in generale scaricando un file con il protocollo p2p, viene mostrato a tutti l’elenco degli indirizzi IP di chi sta condividendo il file. In pratica, chiunque può “vederti” e sapere in quale nazione sei, più altre informazioni molto generali sulla tua connessione e sul tuo dispositivo (quale client torrent usi, che sistema operativo, da dove hai scaricato il torrent, ecc…). In linea di massima, questo non è un rischio, ma per ovviare a questo problema, si può utilizzare un VPN. Io utilizzo ProtonVPN.
</div>

<br>

## Scaricare il file torrent

Come avevo anticipato, esistono dei siti web che raccolgono tutti i torrent e permettono di cercarli, mostrando anche quali hanno più seeders, dunque quanto veloce sarà il download (più seeders = più velocità).

Il sito di torrent più diffuso è [The Pirate Bay](https://thepiratebay.org/ 'The Pirate Bay'). Non sempre il sito primario funziona; in caso non riusciate a raggiungerlo, provate da [questo indirizzo](https://proxybay.github.io 'Pirate Proxy'), cliccando sul primo dei siti disponibili nell’elenco. Se il film che cercate è italiano oppure cercate contenuti di origine straniera tradotti in italiano, il sito più diffuso in Italia è ilcorsaronero (di cui non metto link perché il suo indirizzo cambia continuamente, basta cercare su internet per trovarlo); alternativamente, è sufficiente aggiungere `ITA` al titolo del film, durante la ricerca.

Una volta entrati nel sito, basta individuare la barra di ricerca ed inserire il titolo del film. Comparirà un elenco più o meno lungo, a seconda di quanto quello che si cerca è diffuso o famoso. Su Pirate Bay, i risultati appaiono già ordinati per numero di seeders, dunque i primi che vedete saranno i più veloci a scaricarsi. In generale, invece, potete individuare, sulla destra, la colonnina “**SE**”, che indica per ogni risultato il numero di seeders.

È assolutamente normale dover cliccare diverse volte sul tasto di ricerca, prima di vedere i risultati della ricerca e non dei siti poco ortodossi con pubblicità invadenti. Basta chiudere le pagine inopportune senza cliccare nulla, e continuare a cliccare sul tasto desiderato; prima o poi funzionerà.

![A Pirate Bay results page](/piratebay-search.jpg)

<div class='yellow box'>
	I nomi dei risultati della ricerca sono sempre lunghissimi e contengono sigle che rivelano informazioni estremamente importanti sul file che contegono. Elencherò di seguito le sigle più importanti; una lista completa può esser cosultataa<a href='https://www.ildottoredeicomputer.it/il-significato-delle-sigle-di-torrent-cam-ts-fs-ws-md/' target='_blank' title='Il Significato delle sigle Torrent'>qui</a>) oa<a href='https://en.wikipedia.org/wiki/Pirated_movie_release_types' target='_blank' title='Pirated movie release types'>qui</a>.
</div>

- `MD`: audio registrato con un microfono da una TV o in un cinema (pessima qualità)
- `LD`: audio registrato da una telecamera collegata con un cavo (qualità accettabile)
- `AAC`: è uno dei formati audio più diffusi. Può essere seguito da `xCH`, dove `x` indica il numero di canali audio. Se sono più di tre, probabilmente guardandolo don un impiando Dolby Surround darà un effetto pazzesco. Ovviamente, se fosse presente `MD AAC` non vale nulla perché, per quanto buono può esere, l’audio è sempre registrato amatorialmente.
- `CAM`: il film è stato registrato da una telecamera che riprende uno schermo (pessima qualità, sconsiglio il download, se ci sono alternative)
- `1080p`, `FHD` o `fullhd`: il film è in full HD. La qualità sarà molto buona, ma se c’è `CAM 1080p` non conta nulla, perché sarà sempre una telecamera che riprende lo schermo, indipendentemente dalla qualità.
- `720p` o `HD`: il film è in HD, la qualità è tutto sommato buona
- `4K`: il film è in 4K. La qualità sarà spettacolare, ma probabilmente anche le dimensioni del file potrebbero essere piuttosto grandi. Il file potrebbe impiegare più tempo a scaricarsi, ma se il risultato è comparso in cima alla lista significa che c’è tanta gente che lo sta scaricando, quindi il download dovrebbe volare e non cambierà molto.
- se non c’è nessuna delle seguenti sigle, probabilmente il film sarà di bassa qualità, ma se non ci sono alternative, va comunque bene

Una volta che si è selezionato il film, cliccando comparirà una pagina, in cui bisogna cercare questa piccola icona, che indica il magnet link. Alternativamente, si può cliccare su “download torrent”. Su The Pirate Bay è così:

![A torrent file page on The Pirate Bay](/magnet-link.jpg)

<div class='red box'>
	<b>ATTENZIONE</b>: in moltissimi casi, la scritta “download torrent” è una pubblicità; cliccarci può portare a risultati sipacevoli. Individuare con criterio il pulsante giusto. Di solito, la scritta che funziona è quella più sobria e meno grande, come quella nell’immagine sopra.
</div>

<br>

## Completare il download

Il grosso, ora è fatto. Se tutto ha funzionato, dopo aver cliccato sul magnete o su “download torrent” vi sarà apparsa una finestra in cui vi verrà chiesto di confermare l’apertura di qBittorrent.

Successivamente, si aprirà qBittorrent e vi mostrerà una finestra simile a questa:

![qBittorrnt dialogue page](/qbittorrent-import.jpg)

In caso aveste intenzione di cominciare a guardare il film immediatamente, basta spuntare “download in sequential order”, o il corrispettivo in italiano che non mi ricordo.

<br>

## Sottotitoli

Spesso, i sottotitoli in lingua originale sono inclusi nel download, ma, se non fosse così, esiste [Open Subtitles](https://www.opensubtitles.org/it/search/subs 'Search on Open Subtitles'), la piattaforma più grande al mondo su cui vengono raccolti i sottotitoli di praticamente tutti i filme esistenti, con tutte le traduzioni.

Per scaricarli, basta digitare il titolo del film e selezionare la lingua desiderata, a destra.

I risultati possono essere ordinati per numero di download. Di solito, più download significa maggiore accuratezza e affidabilità.

![An Open Subtitles window](/opensubtitles-download.jpg)

<div class='yellow box'>
	<b>NOTA</b>: i sottotitoli potrebbero essere basati su file di film diversi da quello da voi scaricato, dalla durata lievemente differente. In questo caso ci sono due alternative: o si traslano i sottotitoli già scaricati, oppure si scarica un altro file, finchè non si trova quello giusto.
</div>

<br>

## Serie TV

Il download di serie TV funziona analogamente. Per cercare un episodio specifico, basta digitare `[nome serie] S[numero stagione in due cifre]E[numero episodio in due cifre]`. Ad esempio, per scaricare l’undicesimo episodio della sesta stagione di *Suits*, basta cercare `Suits S06E11`.

A volte, per le serie molto diffuse, esistono pacchetti (molto grandi), che permettono di scaricare un’intera stagione. Dunque, è sempre utile provare prima a cercare `[nome serie] S[numero stagione]`, senza specificare episodio.
