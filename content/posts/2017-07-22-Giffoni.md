---
date: 2017-07-22
tags: ['Inchiostro Digitale', 'giffoni']
image: /2017-07-22-giffoni.jpg
---
Poche lire, un piccolo paesino campano, un grande sogno ed enorme ambizione. Questo aveva nella testa e fra le mani Claudio Gubitosi, 47 anni fa a Giffoni Valle Piana. Ora [Giffoni Film Festival](http://www.giffonifilmfestival.it/ 'sito web ufficiale di Giffoni Film Festival')</a> da lui creato è uno fra i più grandi festival cinematografici in Italia, con la peculiarità di ospitare come giurati e trasformare per una settimana in critici cinematografici bambini e ragazzi provenienti da tutto il mondo – quest’anno 4800 – da 3 fino a 20 anni. È difficilissimo, aggirandosi per la cittadella e nella piazza Altiero Spinelli, costruita con contributi europei, riuscire a distinguere le infinite lingue parlate: dal dialetto strettissimo del Sud Italia fino all’armeno o al Turco. L’atmosfera è carica di entusiasmo e di magia. Proprio questo è il tema centrale di Giffoni 2017: “Into the Magic”. Tutto quello che avviene, tutte le interviste e le sfilate degli ospiti italiani ed esteri – da Claudio Amendola e Marco Giallini ad Amy Adams, Julianne Moore, kit Harrington e Bryan Cranston – possono essere seguiti in live streaming sul sito del festival.

<figure><picture><img class='u-photo' title='Giffoni 2017 - into the magic' src='https://live.staticflickr.com/4485/37255814190_7757779b27_6k.jpg'></picture></figure>

A raccontare ciò che accade con occhi coetanei a quelli dei protagonisti del festival – i giovani – c’è anche [Radioimmaginaria](https://radioimmaginaria.it 'Radioimmaginaria'), il network degli adolescenti, che ha redazioni in tutta Europa ed è interamente gestito, solo con la supervisione di qualche adulto, da ragazzi under 18. È possibile tuffarsi in questo, letteralmente, magico mondo ascoltando sul sito della radio i vari programmi, sia in italiano che in lingua: alle 15:00, il programma UsTeens, con interviste a Giurati, quiz e curiosità, alle 18:30 SpaccaTutto, il programma che se ascoltato dall’inizio alla fine può stravolgere – in positivo – la giornata, con contenuti demenziali e continue risate, alle 22 Gli Sdraiati, con radiodrammi, critiche cinematografiche di alto livello e contenuti di approfondimento. Ad alternarsi a queste dirette ci sono quelle in inglese, spagnolo e francese.

Una grande bolla felice, un continuo scambio di opinioni, culture e sorrisi. Questo è Giffoni Experience (così è stata rinominato il festival, essendo una vera e propria esperienza per chi ne è protagonista). Dal più attraente al più brutto, dal più estroverso al meno socievole, tutti gli adolescenti si riuniscono condividendo le emozioni che solo immergersi nel grande schermo può fornire.

<br>

Tommi Boom – Liceo G.D. Cassini Sanremo

<br>

<a href='https://web.archive.org/web/20200428134502/https://www.rivieratime.news/lentusiasmo-la-magia-del-giffoni-film-festival/'  target='_blank'>articolo originale</a> su _Inchiostro Digitale_

<figure><picture><img src='https://live.staticflickr.com/4482/36802541534_c53c3835c9_6k.jpg'></picture></figure>
<figure><picture><img src='https://live.staticflickr.com/876/41347107772_117bbe1b10_6k.jpg'></picture></figure>
<figure><picture><img src='https://live.staticflickr.com/870/41347355172_3276540d96_6k.jpg'></picture></figure>
<figure><picture><img src='https://live.staticflickr.com/871/40675844014_194a3d51f0_6k.jpg'></picture></figure>
