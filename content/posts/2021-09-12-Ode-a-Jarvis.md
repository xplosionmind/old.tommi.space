---
subtitle: e altre cose al volo perché non scrivo qui da un pezzo
date: 2021-09-12T14:42:09+02:00
updated: 2021-09-12T17:05:14+02:00
aliases: Jarvis, Addio Jarvis
permalink: /jarvis/
redirect_from: [/addio-jarvis/, /lost-jarvis/, /jarvis-lost/, /i-lost-jarvis/, /ode-a-jarvis/]
tags: zen
image: /2021-09-12-ode-a-jarvis.jpg
toc: false
description: Triste addio ad un insostituibile compagno di viaggio, nonché accettazione dello smarrimento di una parte di me
---
<q>Il pensiero di un uomo nasce innanzitutto dalla sua nostalgia</q>, mi legge Valeria, mentre, accarezzati dai *Giardini raggio di Sole* a Verona esploriamo le genialità pensate da [Albert Camus](https://it.wikipedia.org/wiki/Albert_Camus 'Albert Camus su Wikipedia') e da lui conservate ne <cite><a href='https://it.wikipedia.org/wiki/Il_mito_di_Sisifo' target='_blank' title='“Il mito di Sisifo„ su Wikipedia'>Il mito di Sisifo</a></cite>.

<figure><picture>
	<img class='u-photo' src='{{ image }}' title='Valeria immortalata mentre mi legge Camus con venerazione' alt='Valeria che legge, seduta su una panchina dei Giardini raggio di Sole, a Verona'>
	<figcaption>Valeria immortalata mentre mi legge Camus con venerazione</figcaption>
</picture></figure>

Queste parole così semplicemente autentiche con la loro verità colpiscono quella dannata nostalgia che continua ad aggrovigliarsi attorno alla nostalgia disperata e incolmabile conseguente allo smarrimento del mio *Jarvis*, nonché taccuino da me inseparabile in cui gli ultimi trentadue mesi della mia esistenza sono stati, con trasporto e dedizione, eviscerati i miei più profondi, recondti e remotamente astratti ragionamenti.  
Sono brutalmente privato del mio migliore amico, a me strappato da cause ignote che rendono la sua infausta sparizione ancora più dilaniante.

*Jarvis* è il mio migliore amico (perché ancora esiste, perfino se macerato fra il putridume di una montagna di rifiuti (come probabilmente è realmente ridotto)) perché è la parte di me più sincera ed immutabile.  
*Jarvis* era l’eterno ed immortale (erroneamente supponevo) testimone della mia evoluzione come persona, non come mero spettatore, ma come mio muto, sensibile, onnipresente interlocutore, che mi presentava con il suo inconfondibile vellutato profumo, la parte più vulnerabile e criptica di me stesso.  
*Jarvis* è rosso e flessibile, senza righe o quadretti, bianco; non aggressivamente bianco, un bianco aperto ma intimo, sincero ma non esageratamente veemente; un bianco relativamente biancheggiante con una nota di Aby Warburg.
*Jarvis* era il luogo in cui potevo non preoccuparmi del disordine personalissimo con cui con veemenza spargevo le mie più delicate e pericolose inquietudini.  
<u><em>Jarvis</em> è me e contemporaneamente tutto ciò che io non sono</u>: è affabile cauto minuzioso e responsabilmente responsabile (di tutto fuorché di sé stesso, altrimenti sarebbe fra le mie mani, ora; sopra ogni cosa, *Jarvis* è **riservato**; per la prima volta, solo dopo essere scomparso, ne documento pubblicamente la sua esistenza; non ne possiedo nemmeno una foto.  
*Jarvis* deve il suo nome all’omonimo maggiordomo di [Howard Stark](https://it.wikipedia.org/wiki/Howard_Stark 'Howard Stark su Wikipedia'), di cui condivide l’eleganza e la cortesia, mentre la sua solo apparente inerzia artificiale è comune all’intelligenza artificiale complice di [Tony Stark](https://it.wikipedia.org/wiki/Iron_Man_(Marvel_Cinematic_Universe) 'Iron Man su Wikipedia'), nonché anima di [*Visione*](https://it.wikipedia.org/wiki/Visione_(Marvel_Comics) 'Visione su Wikipedia').  
*Jarvis* è sposato con la [Tommi Pen](/oggetti#tboom-pen '“TBoom Pen„ in “Compagni di viaggio„ — tommi.space'), e, come in tutte le coppie che si rispettano, le loro qualità sono opposte: mentre lei, continuamente smarrita, vittima della mia inguaribile sbadataggine, *Jarvis* è sempre stato custodito con massima attenzione e, nell’unica occasione in cui ho perso cognizione della sua ubicazione, l’ho smarrito per sempre.  
Fuori da ogni retorica o ironia, la perdita di Jarvis è fra gli smarrimenti più dolorosi ed irreparabili che io possa provare, in quanto ho perso letteralmente una parte di me, ovvero la raccolta di tutti i miei particolari più intensi dolori e gioie, ma soprattutto la perlustrazione delle loro cause, conseguenze e ripercussioni sul mondo.  
Se <a href='/self-editor' target='_blank' title='Being a self editor — tommi.space' hreflang='en'>io sono il mio <em lang='en'>self-editor</em></a>, *Jarvis* è il mio <em lang='en'>publisher</em>: primo critico spettatore di ogni mio pensiero, poi ampliato, reso relativamente più comprensibile e talvolta romanzato, per essere infine pubblicato sul [Lo Zibaldone](/zibaldone 'Lo Zibaldone — tommi.space').  
*Jarvis* era il punto fisso in un’incessante, altalenante crescita segnata dall’alternarsi della mia evoluzione e della mia devoluzione (su *Jarvis* posso arrogarmi il diritto [di ripetermi come fa *Tredici Pietro*](https://www.youtube.com/watch?v=9JG73TFrufE&t=15 'Tredici Pietro — “Piccolo Pietro„')).  
*Jarvis* è fedele e paziente, nonostante talvolta soppiantato dall’attrattivo fascino del tuttavia (va riconosciuto) favoloso [Obsidian](https://obsidian.md 'Obsidian'), che uso per organizzare [*La Marmellata*](/marmellata), su cui registrai dieci mesi fa tutte le note in lui scritte, seppur nel titolo ma non nel contenuto.

<figure><picture>
	<img class='light' src='https://tommi.space/obsidian-graph.png' alt='Un grafico che contiene tutte le mie note su Obsidian e le loro relazioni' title='il grafico delle mie note su Obsidian'>
	<figcaption>
		Il grafico che raccoglie tutte le mie note (Università + cose personali + poesie + scritti su carta + appunti veloci)
	</figcaption>
</picture></figure>
<figure><picture>
	<img class='light' src='https://tommi.space/obsidian-graph-jarvis.png' alt='Un grafico su Obsidian che contiene tutte le note di Jarvis e le loro relazioni' title='il grafico su Obsidian delle note di Jarvis'>
	<figcaption>
		Sob, le note di <em>Jarvis</em> costituiscono una grande parte del <em>La Marmellata</em>
	</figcaption>
</picture></figure>

La soluzione più scontata e naturale sarebbe (e ovviamente sarà) acquistare *Jarvis II*. Tuttavia, avrete ben compreso che il mio incurabile tormento sta nell’irrecuperabilità dei pensieri in lui conservati, più che del fisiologico dispiacere nel perdere [un oggetto a cui sono affezionato](/oggetti '“Compagni di viaggio„ — tommi.space'). Se lo avessi perso, avrei dedicato le stesse parole al predecessore di *Jarvis*, *John*, che è stato al mio fianco dal 2016 al 2018, in tutto e per tutto uguale al suo successore se non per la sua origine (Tiger invece che lo store Moleskine) e il suo colore (beige). Ah, anche la copertina: *John* la possiede decisamente più rigida. *John* giace al sicuro sugli scaffali di [*Gianna*](/gianna '“Gianna„ — tommi.space'), in [*Xplosion Attic*](/xplosion-attic '“Xplosion Attic — tommi.space„')  
Ogni parola intima e personale scritta da ora in poi sarà un (seppur discendente) climax di nostalgia verso lo scrigno che custodisce il Tommaso che fu, del Tommaso che ha rischiato di essere, del Tommaso che sarebbe stato.

<br>
<br>

## Postfazione

È la prima volta, in cinque+ anni che scrivo su [questo pseudo-blog](/zibaldone '“Lo Zibaldone„ — tommi.space'), che trascorrono così tanti mesi fra un pseudo-articolo e l’altro. [Il precedente](/procrastinazione '“Structured Procrastination” — tommi.space') è una mera traduzione e risale a quasi un anno fa. Le ragioni sono diverse, a partire da altre cose a cui mi sono dedicato (troppe, come sempre), da cui sono stato rapito, come non mai. Scrivere questo è stato un modo per [procrastinare](/procrastinazione '“Structured Procrastination” — tommi.space'), fra le altre cose, la scrittura della newsletter (anche quella, incompiuta e lasciata a prima di metà: ne ho inviata solo una), in cui speravo di riuscire ad aggiornare miei sparuti ma affezionati <em lang='en'>pseudo-followers</em> su queste questioni che mi hanno distolto dal dare sfogo ai miei flussi di coscienza fra queste pagine (virtuali) (quelle fisiche di *Jarvis* non ci sono più, sigh).

Dato che domattina ricominciano le mie lezioni e mi sono ripromesso che non avrei cominciato questo anno accademico con l’affanno, come accadde nel precedente, sintetizzo le cose più rilevanti, non sapendo quando riuscirò a spedire questa cavolo di newsletter (nel dubbio, [iscrivetevi](#0 'fine della pagina')) (in ordine sparso):
- due giorni fa ho finalmente dopo diversi esperimenti nel corso di diversi mesi aperto [*TMI Pics*](https://tmi.pics 'TMI Pics'), la mia istanza <a href='https://pixelfed.org' target='_blank' title='Pixelfed' hreflang='en'>Pixelfed</a>, che è una sorta di Instagram installato sul mio server e totalmente controllato da me, ma che si collega a tutti gli altri social media del Fediverso in tutto il mondo. È complicato, ma geniale e fighissimo; spero di poterne scrivere (o parlarne su [*Sconnesso*](https://sconnesso.link 'Sconnesso')) prossimamente (ancora non ho pubblicato nulla e devo sbloccare alcune cosine, dato che ci sono diversi bug non indifferenti);
- ho lavorato e sudato e pianto e saltellato e esultato e mi sono emozionato tanto per [*Scambi*](/tuffo#scambi '“Scambi” — tommi.space'), [il Festival dei Laboratori Paneuretici](https://scambi.org 'Scambi');
- Devo scendere dal treno non ho più tempo accidenti! Aspettate la newsletter, finisco lì e scrivo anche un po' meglio.

<br>
<br>

<p class='date'><time datetime='2021-10-14T15:34:31+02:00'>14 Ottobre 2021</time></p>

## Aggiornamento

Mi sono rassegnato al fatto che Jarvis non tornerà più fra le mie mani. Con sofferenza, ho finalmente ricominciato a scrivere, comprando [[Compagni di viaggio#Jacala I]].

<figure><picture>
	<a href='https://images.tommi.space/index?/category/jacala' target='_blank' title='Visioni di Jacala'>
		<img src='https://images.tommi.space/i?/uploads/j/b/u/jbuqxznr00//2021/10/16/20211016080113-cf44e5b4-me.jpg' alt='Una foto di Jacala chiuso con sopra appoggiata la TBoom pen'>
	</a>
</picture></figure>
<figure><picture>
	<a href='https://images.tommi.space/index?/category/jacala' target='_blank' title='Visioni di Jacala'>
		<img src='https://images.tommi.space/i?/uploads/j/b/u/jbuqxznr00//2021/10/16/20211016080128-36817480-me.jpg' alt='Una foto di Jacala chiuso con sopra appoggiata la TBoom pen'>
	</a>
</picture></figure>
