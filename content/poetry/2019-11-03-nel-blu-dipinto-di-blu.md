---
title: "nel blu dipinto di blu"
date: 2019-11-03
lang: it
---
Comunque è incredibile  
spaventoso davvero  
paradossalmente grottesco quasi

come la signora di fianco a me  
possa giocare a tetris

ma forse non lo sa  
spero forse anzi  
non si renda conto  
di quello che sta perdendo

belin ormai è da tre ore che gioca  
in tutto questo tempo  
avrebbe potuto invece  
fare dodici attacchi su Clash of Clans  
fare tante cose su Fortnite  
(non ci gioco quindi non so cosa)

o comunque un sacco di cose  
all’umanità più utili

tipo alla ragazza di fianco a lei chiedere  
perché sta sorridendo  
o cantare  
sì, davvero, cantare

perché ognuno si fa i cazzi suoi  
in questo cavolo di scompartimento  
perché tutti stiamo perdendo tempo  
e non ci mettiamo invece a cantare  
Domenico Modugno?

<br>
<br>

T
