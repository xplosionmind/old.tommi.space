---
title: "serrature mancate"
date: 2019-10-12
lang: it
bella: true
---
vorrei tanto conoscere  
magari chiacchierarci un po’  
se gli va offrirei anche un caffè  
al mio mazzo di chiavi

vorrei capire come si sente  
a saltare e tintinnare continuamente  
instancabilmente colpirsi mentre corro,  
usato e non considerato,  
sbattuto ovunque e mai accarezzato

vorrei chiedergli com’è  
essere al centro dell’attenzione  
solo quando assente  
e appena ricomparso, di nuovo ignorato  

vorrei discutere con lui  
sul colore del moschettone  
a cui lo attacco sempre  
a me piaceva rosso,  
ma poi si è rotto  
ora è verde,  
ma magari lui avrebbe preferito  
blu

o forse  
vorrei proprio essere lui  
e farmi dedicare una poesia.

<br>
<br>

T 
