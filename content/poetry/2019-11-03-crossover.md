---
title: crossover
date: 2019-11-03
lang: it
---
l’altro giorno stavo chiacchierando  
ero con John Coltrane a scambiare due parole  
era il 13 luglio 2071

(perché nei sogni le persone morte vivono nel futuro, ndr)

e stavamo in mezzo all’Atlantico  
ma non proprio sul mare  
eravamo sulla nave di Radio Luxembourg  
ora che ci penso c’era anche Tony Prince  
però non ci cagava molto perché era in onda  
dunque stava con noi solo durante le canzoni

si parlava del più e del meno  
John ogni tanto suonava due note con il sax

ma d’improvviso mi è sorta in mente una questione importantissima  
ma davvero dovevo assolutamente parlarne con loro  
perché dovevo saperlo

allora gli chiesi se loro mettessero  
il formaggio sulla pasta con il tonno

in realtà per Tony non c’era problema  
perché Yoko Ono lo aveva convinto a diventare vegetariano

ma John ci ha dovuto pensare un po’  
in realtà sono passati due giorni  
prima che mi dicesse qualcosa

e infatti quando me l’ha detto  
ho capito  
non aveva mai mangiato la pasta con il tonno!

<br>
<br>

T
