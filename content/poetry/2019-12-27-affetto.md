---
title: affetto
date: 2019-12-27
tags: poetry/slam
lang: it
---
quanto è difficile afferrare  
il concetto di affetto

questa ormai frantumata  
facoltà umana

che se fosse una persona  
sarebbe un postino

un postino favoloso vestito come un principe  
un postino favoloso vestito come un principe  
che consegna buste azzurre

uno le riceve e non capisce molto  
anzi capisce subito che si deve preoccupare di pagarlo  
“ma è a carico del destinatario?”  
e lui sorride  
e ne porge un’altra

poi allora uno le apre  
e non ci trova nulla dentro

sono solo buste  
di affetto

buste azzurre di affetto  
buste azzurre da usare per scrivere: “con affetto”  
buste azzurre da chiudere in un cassetto  
e tirare fuori quando si fanno le pulizie

e il postino d’affetto continua a regalarlo, l’affetto  
tanto non finisce  
tanto non si crea  
tanto non si distrugge

e no, no, dannazione, no!  
Non c’entra nulla la legge di Lavoisier, toglietevela dalla testa.

L’affetto è solo un postino  
che consegna buste di amore.

<br>
<br>

T
