---
title: sceneggiatura
date: 2019-12-27
lang: it
---
Avevo cominciato a lavorare a una sceneggiatura…  
mi dice Vlad seduto al mio fianco a un tavolino del cubo  

Una sceneggiatura  
romantica pensavo,  
di fantascienza, o horror, sperimentale, surreale

no  
mi dice  
una sceneggiatura.

Finisce con un gatto dentro una lavatrice  
mi dice

e io che volevo solo starmene seduto a scrivere poesie,  
mi dico

e allora mi parla della sua sceneggiatura:  
è una sceneggiatura d’amore,  
ma non romantica  
una sceneggiatura che fa paura,  
ma non un horror,  
una sceneggiatura visionaria,  
ma non di fantascienza,  
una sceneggiatura mai vista prima  
ma non sperimentale.

Ma che che cazzo di film vuoi fare?  
gli domando

una sceneggiatura di vita  
mi dice.

<br>
<br>

T

<br>
<br>

*ispirato a fatti realmente accaduti (il dialogo con Vlad, intendo, non la sceneggiatura. Quella figuriamoci)*
