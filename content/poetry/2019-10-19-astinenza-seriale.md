---
title: "astinenza seriale"
date: 2019-10-19
lang: it
---
usavi il lampadario come trapezio  
disegnando volteggiando dei cuori  
sì, proprio dei cuoricini carini disegnavi  
e sotto tutti ti guardavano ammirati  
ammiravano attoniti con ammirazione

tu, estasiata, non sapevi smettere,  
non riuscivi ad interrompere  
quella danza magica e unica  
ti sentivi leggiadra  
profonda, ma incompleta

io ho capito cosa mancava  
allora ho comprato i popcorn,  
ho preso una scala  
e sono salito  
salito  
salito  
sono arrivato su da te,  
poi ho usato quell’incantesimo di D&D,  
quello che inverte la gravità

così ci siamo seduti sul soffitto  
e finalmente abbiamo potuto guardare Netflix.

<br>

T 
