---
date: 2020-06-12
title: Epilogo
permalink: /filinge/epilogo/
step: 24
---
**Valore**, un termine ricco di significati, che rappresentava e tuttora rappresenta soprattutto [la più grande delle virtù umane](/filinge/definizione), inseguita e perseguita dagli uomini [di ogni epoca](/filinge/etimologia-storia-mitologia). Tuttavia può assumere significati diversi e finanche contrapposti, poiché fortemente condizionati dal momento storico. Un esempio eclatante sono le criptovalute, moneta dal valore estremamente volatile la cui speculazione comporta diversi [rischi non indifferenti](/filinge/immagine).

<br>

Ogni epoca attribuisce al termine connotazioni diverse. Fra i settori che concorrono all’evoluzione e alla trasformazione del termine ci sono quello dell’[ingegneria](/filinge/evoluzione), che ha sfruttato il progresso tecnologico per incrementare al massimo il valore riducendo costi e dimensioni, e [quello pubblicitario](/filinge/pubblicita), che per sua natura concentra ogni suo sforzo nel cavalcare la moda del momento per massimizzare l’efficacia dei propri slogan. A leggere ed analizzare questi profondi mutamenti è stata la filosofia che, sia nell’epoca [moderna](/filinge/filosofia-moderna) che in quella [contemporanea](/filinge/filosofia-contemporanea), ha studiato il tema dei valori. Alcune declinazioni di valore descrivono gli aspetti più profondi della natura umana, immutabili nel tempo poiché definiscono l’uomo in quanto tale. Questo compito è affidato alla [letteratura](/filinge/il-conte-di-montecristo) ed alla [poesia](/filinge/considero-valore), da sempre fra le arti in grado di giungere direttamente al cuore del pubblico.  Nel caso del pensiero leopardiano, si può osservare quanto il valore si dimostri l’equilibro di due opposti *modi vivendi*. Particolare attenzione va sicuramente dedicata alla ricorrenza del termine [nei dialoghi platonici](/filinge/dialoghi-platonici), i quali sono in grado di anticipare di millenni le più cruciali e complesse questioni politiche che caratterizzano il mondo attuale.

<br>

Il compito denunciare le forti disparità e ingiustizie che affliggono la società di oggi è affidato all’arte, in ogni sua forma: il celebre e misterioso artista di strada Bansky, a ottobre 2018, [compì un gesto](/filinge/banksy) che passerà alla storia, mentre il grande regista torinese Marco Ponti girò [una scena](/filinge/una-vita-spericolata) le cui parole evidenziano una delle crisi più grandi della nostra epoca. Costantemente connesso virtualmente, chi abita la Terra nel 2020 può facilmente smerrirsi in streminati labirinti digitali e chiudersi in una pericolosa solitudine, la stessa che caratterizza il protagonista di una sperimentale serie TV di cui ho scritto il soggetto, intitolata [*In panchina*](/filinge/serie-tv).

La difficoltà dell’uomo di essere portatore di valore si riflette in [fatti di cronaca](/filinge/caso-diciotti) e in [questioni etiche](/filinge/etica) fortemente attuali. Oggi, il personaggio che più di chiunque altro incarna i più grandi e fondamentali valori umani, essendo contemporaneamente grande esempio di semplicità e umiltà, è [Papa Francesco](/filinge/papa-francesco).

<br>

Infine, per osservare le innumerevoli relazioni del termine “valore” con la quasi totalità delle discipline e in diversi momenti della storia, si possono osservare la [mappa concettuale](/filinge/mappa-concettuale) o [un abbeceddario](/filinge/abbecedario) con collegamenti tematici per ogni lettera dell’alfabeto.
