---
date: 2020-05-29
title: 'Etica dei valori: la libertà'
permalink: /filinge/etica/
step: 21
---
[Consegna](https://filinge.blogspot.com/2020/05/step-21-letica.html):

> Scrivere in un post come il concetto sotto indagine possa essere **valutato eticamente** (individuare alcuni esempi in cui il concetto trovi applicazioni positive e negative, fornendone una ragione)

<br>
<br>

Se si potesse intervistare un mafioso latitante, probabilmente egli affermerebbe con forza e convinzione che possiede e persegue dei valorie dei principi morali. Nello stesso modo risponderebbe il magistrato che sta indagando sui reati del primo e che dedica la propria vita alla lotta al crimine, con grande devozione e immensi sacrifici.

<br>

Com’è possibile che il più vile e spregevole degli uomini possa affermare di possedere dei valori come colui che impersona la giustizia e il potere giudiziario dello Stato?

<br>

Eticamente, un approccio utile alla comprensione di questa disparità può essere l’analisi del concetto di **libertà** nella filosofia illuminista, che sostiene, in una sintesi estrema, che la libertà di un individuo termina dove inizia quella di un altro, cioè che un uomo è libero finchè non va a scontrarsi con un altro o ne condiziona l’indipendenza. A questo punto si può affermare che i valori perseguiti rispettando il principio suddetto siano eticamente validi, mentre, violandolo, espresso anche nella Costituzione italiana, si perda e si contraddica il significato stesso di valore.

<br>

Dal punto di vista etico, dunque, si può giungere alla conclusione che i valori su cui un uomo fonda la propria eisstenza non abbiano essi stessi alcun valore se non rispettati tutti, senza esclusioni o omissioni: il mafioso sosterrà sempre il valore della famiglia e della fede, ma non sarà forse nemmeno in grado di riconoscere il valore della vita e i diritti umani dei più deboli; contrariamente, il magistrato, nel suo lavoro come nella vita privata, non nega alcuno dei valori che lo rendono uomo libero.
