---
date: 2021-02-02T04:32:23+01:00
updated: 2021-02-02T08:52:23+01:00
aliases: Bar Santa Marta
tags: places
jekyll-mentions: https://instagram.com
location: Al Canton
toc: false
---
In Campo Santa Margherita, a Venezia, c’è un bar, **il** bar dello Spritz delle 17 per antonomasia. Tutti coloro che hanno almeno una volta bazzicato a Venezia possono capire molto facilmente a quale bar mi riferisco. La mia prof di *Logic and Philosophy of Science* lo utilizzava persino come soggetto delle proposizioni logiche di esempio.

Ecco, io non voglio dire che non ci si debba andare, anche perché in tutta sincerità sono un veneziano acquisito da molto poco tempo e, peraltro, per la metà di questo i locali sono stati chiusi; tuttavia, in questo posto i camerieri sono relativamente simpatici, lo uno Spritz Select costa 4,50€ e, soprattutto, <u>non danno nulla da mangiare</u>.

A non più di cinque minuti a piedi dalla <abbr title='Biblioteca Area Umanistica'>BAUM</abbr> c’è <cite>Al Canton</cite>, del cui nome non sono affatto sicuro, in quanto per me e @carefulwiththataxeeugene è “il posto dei Tool[^1]„, dato che li riproducono frequentemente in diffusione.

Nel *posto dei Tool*, il barista—e probabilmente proprietario—è precisamente il genere di ristoratore verso cui io ho un’incontenibile desiderio di socializzare, e di diventare amico come Andrea e Silvia de *[[Il Cubo]]*, anche se, per ovvie ragioni accennate sopra, la mia frequentazione del locale è stata finora particolarmente limitata. Inoltre, a braccetto con un ottimo (any kind of) Spritz, pagato&emsp;**t r e**&ensp;**e u r o**&emsp;vengono servite delle patatine in un contenitore particolarmente inusuale, per di più recandovisi all’ora del tramonto in un giorno non nuvoloso l’atmosfera è intima e accogliente.

Nella speranza di una meno sporadica frequentazione (non esclusivamente relativa alle regole anti contagio, ma anche alla mia graduale de-misantropizzazione, in favore di una maggiore socialità mondana), io ora—alle 4:32 del 2 febbraio 2021—mi pongo la missione di innamorarmi e parlare del *posto dei Tool* tanto quanto del Cubo, senza negare l’utopistico, ad ora latente, sogno di avere anche <cite>Al Canton</cite> un drink a me omonimo.

*Al Canton* è il mio locale preferito a Venezia. Checché ne possano dire gli amanti dei banalissimi mondani bar del Campo.

<div class='embed-container'><iframe width='425' height='350' frameborder='0' scrolling='no' marginheight='0' marginwidth='0' src='https://www.openstreetmap.org/export/embed.html?bbox=12.315689557453881%2C45.4335643076138%2C12.317942613026391%2C45.43501358465862&amp;layer=mapnik&amp;marker=45.434288950788584%2C12.316816085240134' style='border: 1px solid black'></iframe><br/><small><a href='https://www.openstreetmap.org/?mlat=45.43429&amp;mlon=12.31682#map=19/45.43429/12.31682'>Visualizza mappa ingrandita</a></small></div>

## Note

- [La pagina Facebook](https://www.facebook.com/BarAlCantonVenezia/ 'Bar Al Canton Venezia') del bar
- Se non fosse stato finora sufficientemente chiaro, *[[Al Canton]]* è l’omologo veneziano de *[[Il Cubo]]* di Sanremo

[^1]: Se non conoscete i Tool, è grave. [Ascoltateli](https://toolband.com 'Tool official website').
