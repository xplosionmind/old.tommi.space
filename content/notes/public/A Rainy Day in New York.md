---
date: 2019-11-30T01:00:00+01:00
updated: 2021-12-30T19:40:07+01:00
tags: cinema/film
lang: it
toc: false
image: https://64.media.tumblr.com/09edf71eae83c925638b4516275fa87f/b5240e0a7f17d0a1-83/s1280x1920/6740f023d98d251a46d7cc7b1ec97dafa3bed966.png
description: Pensieri sul film bello favoloso intenso di Woody Allen, ma in realtà pensieri sui film di Woody Allen in generale.
---
Il film è quel luogo, quel tempo, quel sogno in cui tutto è naturale. La luce, i volti, le dita che si incrociano, le gocce che percorrono tutto il finestrino seguendo una traiettoria imprevedibile e, nella sua tremenda semplicità, emozionante.

Ciò che Woody Allen riesce a compiere con questo potentissimo strumento è una leggiadria stigmatizzante e profondamente caratteristica. Quanto mi sta sulle palle Timothée Chalamet che riesce ad essere così affascinante e intelligente e a porsi problemi senza porsi problemi, ad essere tormentato senza stare male, a vivere intensamente senza fregarsene un cazzo di quello che succede.

Woody il nostro caro vituperato Woody con le sue perversioni più o meno scandalizzanti sbatte in faccia la realtà dei sentimenti mostrando che se vuoi davvero vivere lo devi fare così, leggermente ma non superficialmente.

Così come quando non è <cite>[Niente di Speciale](https://musicbrainz.org/recording/5c5ae448-7be9-4247-87a9-9bfd77fa96e0 '“Niente di Speciale„ su Musicbrainz')</cite>:

> E cammino al telefono su un giro di Do,
> anche adesso che un po’ ho imparato a suonare
> Perché sei come me
> Più sei leggera meno sei superficiale

Così quel pazzo di Woody quell’esagerato pedofilo stronzo mi insegna che <u>si può <del>essere</del> sembrare impegnati senza impegnarsi</u> e che tutte le cose vanno viste tramite quel filtro di dolcezza e colori ovattati e tranquillo stiamo facendo una cosa normale anche se sono qui di fianco al mio regista preferito e aaaargh.

Woody quello sciagurato tappetto vecchietto che sarebbe meglio se tenesse la bocca chiusa e non sparasse cavolate che fa un film all’anno per pagarsi l’affitto e sforna sceneggiature come se fossero la focaccia della nonna soffice e unta, Woody proprio lui sa riprodurre la **bellezza immanente**, che sa sciogliere il cuore anche se fosse in preda alla tachicardia, che piega il rigore e il giustosbagliato all’astrusamente semplicissimo concetto di **amore**.

Woody mannaggia a Woody che cliché più di lui non ci sono ma cosa vuole saperne della vita lui che ha i soldi e se la gode.

Vorrei vivere in un film di Woody Allen non solo perché così posso <q>mandare a [fanculo tutti e fare il cazzo che mi pare](https://hyp.is/j_ZZ3mmeEeyd_bvNQJKtcw/genius.com/Lo-stato-sociale-sono-cosi-indie-2018-guests-lyrics 'Reference a una parte del testo di “Sono così indie 2018 + Guests„')</q> ergo limonare Selena Gomez come fosse la cosa più naturale del mondo, ma voglio farlo, voglio vivere in un suo film, perché voglio sentire quella vita così reale e duramente bella che solo lui sa rappresentare. E mi dispiace per i suoi detrattori e per i pessimisti e per chi ha perso le speranze, ma **la vita è bella anche se fa male**. Grazie Woody per ricordarcelo.

(Che poi la presente si intitola <q>A Rainy Day in New York</q> ma ad essere sincero sincero scrivendo ho pensato soprattutto a pellicole più tragiche vedi <cite>[Match Point](https://it.wikipedia.org/wiki/Match_Point '“Match Point„ su Wikipedia')</cite> o ancora di più <cite>[Irrational Man](https://it.wikipedia.org/wiki/Irrational_Man '“Irrational Man„ su Wikipedia')</cite>)