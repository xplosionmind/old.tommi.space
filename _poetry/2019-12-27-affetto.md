---
title: affetto
date: 2019-12-27
categories: slam
---
quanto è difficile afferrare

il concetto di affetto

<br />

questa ormai frantumata

facoltà umana

<br />

che se fosse una persona

sarebbe un postino

<br />

un postino favoloso vestito come un principe

un postino favoloso vestito come un principe

che consegna buste azzurre

<br />

uno le riceve e non capisce molto

anzi capisce subito che si deve preoccupare di pagarlo

“ma è a carico del destinatario?”

e lui sorride

e ne porge un’altra

<br />

poi allora uno le apre

e non ci trova nulla dentro

<br />

sono solo buste

di affetto

<br />

buste azzurre di affetto

buste azzurre da usare per scrivere: “con affetto”

buste azzurre da chiudere in un cassetto

e tirare fuori quando si fanno le pulizie

<br />

e il postino d’affetto continua a regalarlo, l’affetto

tanto non finisce

tanto non si crea

tanto non si distrugge

<br />

e no, no, dannazione, no!

Non c’entra nulla la legge di Lavoisier, toglietevela dalla testa.

<br />

L’affetto è solo un postino

che consegna buste di amore.

<br />
<br />

T
